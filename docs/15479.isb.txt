% ITRANS SONG

\startsong
\stitle{na kisii kii aa.Nkh kaa nuur huu.N}%
\film{Golden Greatest of Mehdi Hassan (Non-Film)}%
\year{1994}%
\starring{}%
\singer{Mehdi Hasan}%
\music{}%
\lyrics{Bahadur Shah Zafar}%

% Contributor: [BOL ANAMOL], V S Rawat, Nov 03, 2004
 
\printtitle
#indian

na kisii kii aa.Nkh kaa nuur huu.N na kisii ke dil kaa qaraar huu.N
jo kisii ke kaam na aa sake mai.n vo ek musht\-e\-Gubaar huu.N

meraa ra.ng ruup biga.D gayaa meraa yaar mujhase bichha.D gayaa
jo chaman Kizaa.n se uja.D gayaa mai.n usii kii fasl\-e\-bahaar huu.N

pa\-e\-faatehaa ko_ii aaye kyuu.N ko_ii chaar phuul cha.Dhaaye kyuu.N
ko_ii aa ke shammaa jalaaye kyuu.N mai.n vo bekasii kaa mazaar huu.N

mai.n nahii.n huu.N naGmaa\-e\-jaa.N\-fazaa mujhe sun ke ko_ii karegaa kyaa
mai.n wahiid rog kii huu.N sadaa mai.n ba.De dukhii kii pukaar huu.N

na to mai.n kisii kaa habiib huu.N na to mai.n kisii kaa raqiib huu.N
jo biga.D gayaa vo nasiib huu.N jo uja.D gayaa vo dayaar huu.N

% the following was not in the version I heard

mai.n kahaa.N rahuu.N mai.n kahaa.N basuu.N naa ye mujhase Kush naa vo mujhase Kush
mai.n zamii.n kii piiTh kaa bojh huu.N mai.n falaq ke dil kaa Gubaar huu.N

#endindian
\endsong
