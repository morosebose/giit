% ITRANS Song #21127
% 
\startsong
\stitle{merii duniyaa me.n aakar kyaa karogii}%
\film{(Non-film)}%
\year{}%
\starring{}%
\singer{Talat Mahmood}%
\music{Santram Rajan}%
\lyrics{Naqsh Lyallpuri}%
% 
% Audio on: 
% Tags: Ghazal, Urdu
% Contributor: Badr
% Transliterator: Badr
% Date: 28 Oct 2006
% Series: Talat -The Velvet Voice
% Comments: 
% generated using www.giitaayan.com. 20090905.
%
\printtitle
#indian
%
merii duniyaa me.n aakar kyaa karogii
mujhe apanaa banaakar kyaa karogii

kahii.n gum hai merii ma.nzil, merii viiraan raahe.n hai.n
ba.Dii gaharii udaasii hai, merii duniyaa me.n aahe.n hai.n
mere dil me.n samaa kar kyaa karogii

tumhaare dil kii kaliyo.n ko mahakanaa muskuraanaa hai
tumhe.n Kwaabo.n kii jannat ko abhii ra.ngii.n banaanaa hai
mujhe sapano.n me.n laakar kyaa karogii

merii maano tum apane dil ko samajhaalo to behatar hai
jo mujhase tum na milane ki qasam khaalo to behatar hai
Gamo.n se dil lagaa kar kyaa karogii
%
#endindian
\endsong
